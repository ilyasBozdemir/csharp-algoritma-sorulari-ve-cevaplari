## 4. HAFTA ÇALIŞMA SORULARI

1. Klavyeden girilen değerler ile üniversite öğrencisinin Türkçe dersinden ortalamasını hesaplayan ve ekrana geçip kaldığını yazan programı koşul ifadeleri kullanarak yapınız, geçme notu 70’dir. ( Vize1 %20 + Vize2%20 + Final%60)

2. Girilen hava sıcaklığına göre, yapılması önerilen faaliyeti ekrana yazdıran programı yazınız.
   - 30 dereceden yüksek ise YÜZME
   - 20 dereceden yüksek ise TENİS
   - 10 dereceden yüksek ise GOLF
   - 0 dereceden yüksek ise SİNEMA
   - 0 dereceden düşük ise KAYAK

3. Klavyeden girilen değerler ile alan hesaplamaları yaparak aşağıdaki menü seçeneklerini gerçekleştiren projeyi oluşturunuz.
   **ALAN HESAPLARI**
   - Dikdörtgen
   - Üçgen
   - Daire
   - Programdan çıkış

4. N tane personelin maaşını hesaplayan programı yapınız. (Aşağıdaki şirketin bölümlerinde çalışanların maaşlarının nasıl hesaplandığı verilmiştir.)
   - BÖLÜM A: Yapılan satışın %15’i + aylık 800TL
   - BÖLÜM B: Yapılan satışın %25’i
   - BÖLÜM C: Çalışılan saat başına 10 TL
   - BÖLÜM D: Çalışılan saat başına 8TL + bir aydaki 160 saatten sonra her saat için 10TL

5. Klavyeden sıfır girilene kadar asal olup olmadığını ekrana yazan programı yapınız. (yalnızca 1’e ve kendine bölünebilen sayılar asaldır.)

6. 1’den 50’ye kadar sayılardan çift sayıların karelerini, tek sayıların küplerini alıp ekrana yazdıran programı yapınız (Math.Pow ile yapılacak).

7. Klavyeden girilen 10 sayıdan:
   - 100 ile 200 arasında olan sayıların karelerini
   - 100’den küçük sayıların toplamını
   - 200’den büyük sayıların 4’e kalansız olarak bölünenleri ekrana yazan programı yapınız.

8. Klavyeden önceden belirlenmiş bir PIN kodu girilmesini isteyin. Üç defa PIN numarasını yanlış girilmiş ise “Uygulama Bloke Olmuştur” mesajını, kullanıcı üç deneme hakkı içinde PIN kodunu doğru girerse “Hoş Geldiniz…” mesajını veren programı yapınız.

9. Klavyeden girilen sayı kadar aşağıdaki şekil gibi ekrana yıldız yazan programı yapınız.
   *
   **
   ***
   ****
